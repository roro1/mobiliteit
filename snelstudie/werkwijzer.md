---
layout: lijst
title: Snelstudielijst
header_image: img/zandmotorstrand.jpg
---
## Wat is een Snelstudie?

Een Snelstudie is een kort en intensief onderzoek waarin we toekomstperspectieven verkennen en vertalen naar keuzes die overheden in Zuid-Holland nú al kunnen maken. Snelstudies zijn onderdeel van [Kennis Zuid-Holland](https://kennis.zuid-holland.nl).Bekijk de [lijst met eerder uitgevoerde snelstudies](snelstudies).

<p>Het doel is om creativiteit en goede ideeën los te maken, snel relevante informatie op te halen, en samen innovatieve oplossingen te ontwikkelen. Een Snelstudie duurt doorgaans 2 tot 3 maanden. Iedereen kan onderwerpen aandragen en meedoen.</p>

## Doel van een Snelstudie
We streven naar vernieuwende oplossingen voor grote maatschappelijke uitdagingen in Zuid-Holland. Het maakt daarbij niet uit welke organisatie aan zet is — de focus ligt op de provincie als geheel. De thema’s zijn divers, maar altijd verbonden aan bereikbaarheid en andere provinciale ambities. Daarnaast stimuleren we samenwerking tussen organisaties en versterken we de innovatiekracht van Zuid-Holland.

## Criteria voor een Snelstudie
Snelstudies moeten voldoen aan de volgende criteria:
- Actueel zijn
- Aansluiten op de ambitie 'Bereikbaar Zuid-Holland' (en/of andere ambities)
- Innovatief en vernieuwend zijn
- Voldoende impact hebben in de provincie
- Leiden tot realiseerbare oplossingen voor inwoners van Zuid-Holland

## Hoe werkt een Snelstudie?

Iedereen mag ideeen voor een snelstudie aandragen. Na selectie van een idee wordt een team samengesteld met een projectleider. De projectleider is verantwoordelijk voor planning, uitvoering en eindproduct: een online rapport met concrete aanbevelingen. Teamleden besteden een halve tot één dag per week aan de studie.

Naast het kernteam zijn er ook externe of interne deskundigen die bijdragen via interviews, brainstorms of reviews. Zo wordt brede kennis benut en de kwaliteit van het eindproduct geborgd.

### Fasering
- **Kick-off:** Doel en vraagstelling vaststellen, plan van aanpak maken.
- **Onderzoek:** Informatie verzamelen via interviews, deskresearch, brainstorms, etc.
- **Concept-rapport:** Resultaten en advies opstellen.
- **Review:** Deskundigen geven feedback, die verwerkt wordt in het definitieve rapport.
- **Presentatie:** Rapport wordt toegelicht aan belanghebbenden en gepubliceerd.


## Wie kunnen meedoen?

Iedereen kan bijdragen: als teamlid, deskundige, reviewer of door input te leveren. Teamleden kijken met een frisse blik naar het vraagstuk en leren van anderen. Je kunt ook gevraagd worden voor een interview, brainstorm of review, afhankelijk van je kennis en ervaring.

## Na de Snelstudie

Een Snelstudie is tijdelijk. Na de presentatie wordt het team ontbonden. Vervolgacties worden opgepakt in andere trajecten. De projectleider verzorgt nog een eindpresentatie of samenvatting (bijvoorbeeld via een video of animatie), en er komt een beknopt verslag op het Binnenplein.

# Werkwijzer en stappenplan

### 1. Voorbereiding
- Onderwerpen worden aangedragen
- Besluit over start wordt genomen door de domeindirecteuren
- Projectleider wordt benoemd.
- Belanghebbenden worden geïnformeerd en betrokken.
- Aankondiging op Binnenplein en via mailinglist (werving teamleden, ophalen relevante informatie).
- Projectplan en planning worden opgesteld in overleg met beoogde teamleden.

### 2. Uitvoering
- **Startbijeenkomst:** Team maakt kennis en stelt het plan definitief vast.
- **Onderzoek:** De uitvoering gebeurt door het kernteam met input van experts in de 'tweede ring'.
- **Voortgang:** Regelmatige afstemming met opdrachtgever en belanghebbenden.

### 3. Afronding

- **Reviewfase:** Minimaal twee externe of interne deskundigen beoordelen het rapport.
- **Definitief rapport:** Opgesteld als webpublicatie, gepresenteerd aan opdrachtgever en belanghebbende(n).
- **Team wordt ontbonden:** Projectleider verzorgt laatste presentaties en communicatie.

### 4. Tips en aandachtspunten
- Betrek tijdig interne en externe deskundigen
- Plan strak en stuur op tijd
- Werk met een klein kernteam en een bredere tweede ring
- Start snel met de conceptrapportage
- Houd wekelijks contact met het team
- Selecteer reviewers in een vroeg stadium
- Creëer draagvlak via interviews en communicatie
